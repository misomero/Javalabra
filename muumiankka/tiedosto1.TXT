KAHVILA

Päästyään rautatieasemalta, hän suuntasi kuppilaan. Paikka oli tunnelmallinen ja täynnä ihmisiä. Muumiankka osti korvapuustin. Hän rakasti sadeilmalla lämmintä kanelin tuoksua, se toi mieleen mummolakäynnit ja turvallisen tunnelman. Ja salaa mielessään hän myönsi itselleen, että myös kanelin pilkkumainen esiintyminen pullassa oli sen mieleen. Hän katseli vaivihkaa naapuripöytään, jossa istui nuori nukkukissa. Nukkukissat olivat muuten tavallisia kissoja, ne vain saattoivat yht'äkkiä yllättäen nukahtaa. Niinpä nukkukissojen pesäpallopelit olivat täynnä jännitystä ja vaarallisia tilanteita: kuka kuukahti mailanvarteen, kuka sai pallosta tällin ja heräsi, kuka ehti juosta maaliin ennen nukahtamista. Valtakunnan suurimpia vedonlyöntikohteita taisivat olla juuri nukkukissojen pelit.

Haluatko, että seuraavaksi:
1. Jutellaan Nukkukissan kanssa 2. Lähdetään pois kahvilasta 3. Maistetaan pullaa