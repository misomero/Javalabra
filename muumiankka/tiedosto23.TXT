KEKKERIT

Muumiankka ja Pik päättivät juhlistaa Pikin nimipäivää. Possujen kalenterin mukaan se oli tänään ja siinä oli loistava syy juhlia. He ostivat Muumiankan lotossa voittamilla rahoilla serpentiiniä ja ilmapalloja, Pik soitti puhelinkopista muutamalle ystävälleen (lähinnä pari muuta kaupunkilaistunutta minipossua, sekä kaksi pientä poikaa ja yksi tyttönen). Hän kutsui vieraita! Milloinkas viimeksi Muumiankka olikaan ollut oikeilla kekkereillä. 
Laitettuaan Pikin pikkuriikkisen kodin juhlakuntoon, he ryhtyivät keittämään mehua. Pikillä oli torilta poisheitettyjä marjoja pakkasessa. Ja olihan tuore mehu aina hyvää. Vieraat olivat vasta illalla tulossa ja aikaa oli runsaasti.
Pikin pieni matkaradio soi iloisia säveliä ja tunnelma oli virittynyt mitä hauskimmaksi, kun mehu porisi mehumaijassa. Mutta mitä sitten kävikään! Mehukattila ylikuumeni ja PUUM se räjähti. Pik ja Muumiankka lensivät räjähdyksen myötä aina Kuuhun asti. Eikä heillä ollut mitään millä palata sieltä. Niinpä varmasti vielä tänäpäivänäkin Pik ja Muumiankka ovat Kuussa ja syövät nälkäänsä sen juustoista pintaa. Mitä parasta Amstrongin coudaa.

Paina mitä tahansa kolmesta nappulasta.