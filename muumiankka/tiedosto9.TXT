YLIOPISTOLLA

Muumiankka oli kotoisin hyvin pieneltä paikkakunnalta ja oli aina halunnut käydä Yliopistolla katsomassa miltä järkevät ja viisaat ihmiset näyttivät. Niinpä se aamulla päätti lähteä kampukselle. Sr puki päähänsä baskerin, koska ajatteli näin sulautuvan joukkoon. Lisäksi se kaivoi iso-isän vanhan piipun kotelosta ja täytti sen. Nyt hän sulautuisi täysin joukkoon!
Saavuttuaan kanmpukselle iskikin kauhea pettymys. Ihmiset olivat melko tavallisen näköisiä, villapaitoihin näin syyssäässä verhoutuneita kiireisiä nuoria ja aikuisia. Ei mitään ylevyyttä tai hengen lentoa. Arkista ja hieman kliininen ympäristö. Muumiankkaa vähän nolotti sen baskeri, mutta piippu ei ollut turha. Ulkona oli muutama muu piippusuu. Summamutikassa hän päättä mennä jollekin luennolle. Se odotti kuuliaisesti akateemisen vartin ja astui sitten varttia yli kymmenen täyteen luentosaliin. Onneksi opiskelijat eivät olleet biologianopisklijoita, silloin Muumiankka olisi joutunut varmasti huomion keskipisteeksi. Matemaatikoille kun tuollainen otus ei tuntunut kummalliselta. 
Luennolla puhuttiin kompaktiudesta ja jatkuvuudesta ja Muumiankka katseli lumoutuneena omituisia merkkejä, joita professori kirjoitti seinälle. Kaunista ja jotenkin filosfista, mutta Muumiankkaa jäi vaivaamaan muutama kysymys: missä jatkuvat kuvaukset asuivat? Minkä värinen oli se kompakti joukko? Pää pyörällään se päätti lopettaa yliopsitollisen uran; tämä ei selvästi sopinut muumiankoille, vaikka olikin mielenkiintoista.

Muumiankka päätti suunnata:
1. Takaisin hotellille, 2. Kauppaan ostamaan välipalaa, 3. Keskustaan kävelylle
